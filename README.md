# SPOP-Projekt
Projekt i laboratorium z przedmiotu SPOP - Specyfikacje formalne i programy funkcyjne

## Zadanie projektowe

### Opis zadania

Zadanie realizowane jest indywidualnie. W ramach zadania należy napisać aplikację
rozwiązującą następującą łamigłówkę. Dana jest plansza o wymiarze n na n. Na planszy
należy ustawić piramidy o wysokościach od 1 do n. W każdym wierszu i kolumnie
należy ustawić piramidy różnej wysokości. Przy niektórych kolumnach i wierszach
umieszczone są liczby o wartości od 1 do n, które oznaczają ile piramid widać w rzędzie
z tego miejsca (wyższe piramidy zasłaniają niższe). Na przykład, wartość 1 oznacza, że
widać tylko jedną, najwyższą piramidę (zatem musi być ona pierwsza w rzędzie); a
wartość n, że widać wszystkie n piramid (zatem muszą być one ustawione od najniższej
do najwyższej). Każda łamigłówka ma dokładnie jedno rozwiązanie.

Algorytm poszukiwania rozwiązania łamigłówki jest częścią zadania. Po uruchomieniu,
aplikacja powinna spytać użytkownika o rozmiar łamigłówki i liczby umieszczone przy
wierszach i kolumnach. Następnie, po znalezieniu rozwiązania, aplikacja powinna je
wyświetlić na ekranie (w formie tekstowej). Nie ma ograniczeń na wielkość planszy.
Można założyć poprawność łamigłówki (tzn. że użytkownik wpisał poprawne dane). 

### Termin i forma oddania zadania

Proszę nie korzystać z innych bibliotek niż standardowa. Źródła programu należy
wysłać w formie załącznika na adres m.szlenk@elka.pw.edu.pl do dnia 1 czerwca 2020
r. (włącznie). Mail powinien być zatytułowany „[SPOP Projekt] Imię i nazwisko”. 

### Kryteria oceny

Projekt jest oceniany w skali 0-10 punktów. Przy ocenie będą brane pod uwagę:
- zachowanie programu (czy jest zgodne z oczekiwaniami?),
- zwięzłość i czytelność kodu, w tym jakość komentarzy.
